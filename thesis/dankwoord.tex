\chapter*{Dankwoord}\label{ch:dankwoord}
Deze masterproef vormt het sluitstuk van de voorbije vijf jaar aan UGent.
Jaren met extreem veel werk, maar ook met fantastische ervaringen.
Deze masterproef is de ultieme combinatie hiervan.
Zonder het begeleidend team van Unipept, waarmee ik wekelijks onze vaste \textit{thesismeeting} had, zou ik nooit zo'n volmaakt resultaat kunnen afleveren.
Daarom wil ik met nadruk mijn promotor prof.~dr.~Peter Dawyndt, copromotor prof.~dr.~ir.~Bart Mesuere en begeleiders dr.~Pieter Verschaffelt en Tibo Vande Moortele bedanken.
Naast alle serieuze en leervolle gesprekken over informatica en metaproteomica, was er altijd plaats voor enkele (of laat ons eerlijk zijn, veel) ongerelateerde side-stories.
\\ \\
Naast deze technische ondersteuning wil ik ook graag mijn ouders en broer bedanken die me de afgelopen vijf jaar bijgestaan hebben in alle stressvolle deadline- en examenperioden.
Hun steun heeft deze perioden aanzienlijk draaglijker gemaakt.
Graag wil ik nog eens afzonderlijk mijn vriendin Claudia bedanken.
Dankzij haar bevat deze masterproef niet enkel veel minder typfouten en rare zinsconstructies, maar weet ik meer dan ooit dat ik er nooit alleen voor sta, ook in individuele opdrachten zoals deze.
\\ \\
Tot slot wil alle mensen uit de \textit{thesiskelder} bedanken waarmee ik ontelbare uren in de donkerste krochten van S9 gespendeerd heb.
In willekeurige volgorde: Maarten, Stijn, Thomas, Clement en Jonas.
Samen hebben we niet enkel gevloekt op software bugs en vage \LaTeX\ errors, maar ook onvergetelijke herinneringen gemaakt.
Ik ben jullie eeuwig dankbaar voor het gezelschap en jullie input bij een zoveelste dilemma tijdens het maken van deze masterproef.
